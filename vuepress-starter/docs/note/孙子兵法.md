---
id: 孙子兵法
title: 孙子兵法
---


1. 兵者，诡道也。故能而示之不能，用而示之不用，近而示之远，远而示之近。利而诱之，乱而取之，实而备之，强而避之，怒而挠之，卑而骄之，佚而劳之，亲而离之。攻其无备，出其不意。此兵家之胜，不可先传也。

2. 凡战者，以正合，以奇胜。

3. 夫兵形象水，水之形，避高而趋下。

4. 夫未战而庙算胜者，得算多也；未战而庙算不胜者，得算少也。

5. 不战而屈人之兵，善之善者也。

6. 投之亡地然后存，陷之死地然后生。

7. 故三军可夺气，将军可夺心。

8. 故上兵伐谋，其次伐交，其次伐兵，其下攻城。

9. 故不尽知用兵之害者，则不能尽知用兵之利也。

10. 故兵贵胜，不贵久。

11. 故善动敌者，形之，敌必从之；予之，敌必取之；以利动之，以卒待之。

12. 故善战者，致人而不致于人。

13. 故用兵之法，无恃其不来，恃吾有以待也；无恃其不攻，恃吾有所不可攻也。

14. 故用兵之法，高陵勿向，背丘勿逆，佯北勿从，锐卒勿攻，饵兵勿食，归师勿遏，围师必阙，穷寇勿迫，此用兵之法也。

15. 故知胜有五：知可以战与不可以战者胜，知众寡之用者胜，上下同欲者胜，以虞待不虞者胜，将能而君不御者胜。此五者，知胜之道也。

16. 故经之以五事，校之以计而索其情：一曰道，二曰天，三曰地，四曰将，五曰法。

17. 用间有五：有因间、有内间、有反间、有死间、有生间。

18. 绝山依谷，视生处高，战隆无登，此处山之军也。绝水必远水；客绝水而来，勿迎之于水内，令半济而击之，利；

19. 胜者之战民也，若决积水于千仞之谿者，形也。

20. 故善战人之势，如转圆石于千仞之山者，势也。

21. 途有所不由，军有所不击，城有所不攻，地有所不争，君命有所不受。
